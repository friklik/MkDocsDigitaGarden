---

tags:
  - vjera
  - proglašavanje
ključne riječi:
id:
---
# Vjera i ispovijest (proglašavanje)
<!-- Kenyon prijevod https://docs.google.com/document/d/1pkhHxZKg0Eudo4fEO-N_2pUORmA0qr_PhqDwCLT-Lic/edit# -->

vidi [📝Rim 10,5](../3.Biblijski_tekstovi/Rim_10,5.md)


Vjera nikad ne ide dalje od onog što proglašavamo.

Ako ispovijedamo slabost, neuspjeh i bolest, uništavamo vjeru.

Kada smjelo proglašavamo da je Isus uzeo naše bolesti i ako se čvrsto se držimo tog proglašavanja, tada dovodimo Boga na scenu.

Ponekad nas nedostatak znanja sprječava da smjelo proglašavamo.

Po Riječi djelujemo samo u onoj mjeri u kojoj je poznajemo.

Vjera raste poznavanjem Riječi.

Nedostatak poznavanja našeg Otkupljenja i naših prava u Otkupljenju je često razlog za nevjeru.

## Nedostatak razumijevanja

Nedostatak razumijevanja Novog stvorenja i što ono zapravo jest ono što sprječava našu vjeru.

Mnogi ljudi ne poznaju da imaju život vječni. Oni sebe gledaju da su “spašeni od grijeha”.

Mnogi ne shvaćaju da Bog prebiva u njima.

Nedostatak razumijevanja njihovog položaja u Kristu i Kristovog položaja u njihovim životima, nedostatak razumijevanja Pravednosti, što ona jest i što daje, drži ljude u ropstvu više nego bilo što drugo.

Kada znamo da smo “pravednost Božja u Kristu”, mi tada napuštamo usko mjesto neuspjeha i slabosti u kojem smo živjeli i dolazimo u neograničenu puninu Božju. (Ef 3,19)

Nedostatak razumijevanja naših legalnih prava da koristimo ime Isus nas drži u ropstvu i daje nam osjećaj slabosti.

Ali kada znamo što to Ime može učiniti, tada možemo poraziti Sotonu i uživati u pobjedi.

Mnogi neuspjesi dolaze od nedostatka razumijevanja uloge ispovijedanja.

Naša vjera ide ukorak sa našom ispovijesti.

Mi ostajemo u ropstvu jer nam nedostaje razumijevanje djelovanja po riječi. Mi pokušavamo vjerovati. Sve što nam je tada potrebno jest da djelujemo po onom što Bog kaže. Ako znamo da je riječ istinita, mi tada djelujemo kao da je istinita, i to postaje stvarnost u našim životima. Prava vjera se rađa iz poznavanja Riječi.

## Dvije vrste ispovijesti (proglašavanja)

Naša se vjera mjeri onim što ispovijedamo.

Koliko ćemo biti korisni u djelu Božjem se mjeri onim što ispovijedamo.

Prije ili kasnije postajemo ono što ispovijedamo.

Postoji ispovijest našeg srca, i ispovijest naših usana.

Kada se ispovijest naših usana savršeno uskladi sa ispovijesti našeg srca, i te dvije ispovijesti potvrđuju Božju riječ, tada postajemo snažni u našem molitvenom životu.

Mnogi ljudi ispovijedaju negativno.

Uvijek govore o onom što nisu, govore o vlastitim slabostima, propustima, kako nemaju novaca, nedostatku sposobnosti, zdravstvenim problemima.

Bez iznimke, oni žive ono što ispovijedaju.

Duhovni zakon, kojeg je prepoznala tek nekolicina, jest da naše ispovijedi nama vladaju.

Kada ispovijedamo Njegovo Gospodstvo i kada se naša srca s tim slažu, tada život predajemo Njegovoj brizi.

To znači kraj brige, kraj straha i početak vjere.

Kada vjerujemo da je On uskrsnuo od mrtvih za nas, i da je vlastitim uskrsnućem pobijedio Neprijatelja i da ga je za nas porazio i sveo na ništa; kada to postane ispovijest na našim usnama, mi postajemo snažni za Boga.

Ako smo ga prihvatili kao Spasitelja i ispovijedamo da je on naš Gospodin i da smo Novo stvorenje; imamo Vječni život, imamo položaj djece Božje; mi smo baštinici Božji i subaštinici Isusa Krista.

U trenutku kad prepoznamo stvarnost Njegovog uskrsnuća; tada znamo da je problem grijeha riješen; znamo da je Sotona vječno poražen za nas.

Znamo da smo u zajedništvu s Bogom.

Znamo da smo postali dio Božje obitelji.

Znamo da je Božja snaga postala naša.

To nam neće postati jasno sve odjedanput, ali kako proučavamo Riječ i djelujemo na temelju toga, kako to živimo i kako to živi u nama, to postaje, možda polagano, ali sigurno postaja življena stvarnost.

Ta stvarnost raste po našoj ispovijesti (proglašavanju).

Mi ispovijedamo njegovo Gospodstvo i proglašavamo pred svijetom da je on naš Pastir i da ni u čemu ne oskudijevamo. (usp. Ps 27)

Ispovijedamo da nam On daje odmora na zelenim poljanama, i da nas vodi na tihe izvore vode.

Ispovijedamo da nam obnavlja dušu i da nam daje čudesno zajedništvo sa Sobom.

Ispovijedamo da smo Novo stvorenje, da je staro uminulo i da je sve postalo novo, da smo postali pravednost Božja u Kristu.

Pred svijetom neustrašivo ispovijedamo naše potpuno jedinstvo i zajedništvo s Njim.

Proglašavamo da je on Trs i da smo mi loze; da su Trs i loze jedno.

Ispovijedamo da smo sudionici Božanske naravi koja je prebivala u Njemu kad je hodao Galilejom.

To su naše ispovijesti.

Došli smo do spoznaje da je Sotona poražen, da su demoni podvrgnuti imenu Isusa Krista kad to ime izgovaramo našim usnama, da bolest ne može opstati u prisutnosti živućeg Krista.

Sada se usuđujemo djelovati na temelju onog što Riječ uči.

Usuđujemo se zauzeti naše mjesto i ispovijedati pred cijelim svijetom da je ono što Riječ kaže o nama istinito.

Završili smo sa ispovijedanjem naših neuspjeha, slabosti, nesposobnosti, jer Bog je naša sposobnost, Bog je postao naša dostatnost i on nas je osposobio za poslužitelje Novog Saveza.

Ispovijedamo da nas je on izbavio iz vlasti tame gdje je neuspjeh kraljevao, i da nas je prenio u novo kraljevstvo pobjede, radosti i mira.

Kako ispovijedamo i djelujemo u skladu sa riječi naša vjera raste i naše Otkupljenje postaje stvarnost.

Što manje imamo svjetovnih ambicija, svjetovnih želja, Otac nam se to potpunije objavljuje.

Njegova Riječ na našim usnama će činiti ista čuda koja je Njegova Riječ činila na Isusovim usnama.

Svaka koristoljubivost ograničava. Sebičan čovjek je ograničen čovjek. Onaj koji živi Riječ i dopušta da Riječ živi u njemu, onaj koji prakticira riječ i djeluje po njoj, on je taj koji otkriva Oca.

Kada djelujemo po riječi Božjoj mi otkrivamo Oca.

## Kriva ispovijest

Malo ljudi shvaća da nas naše ispovijesti zarobljuju. Prava ispovijest nas oslobađa.

Ne radi se samo o našem mišljenju; naše riječi, naši razgovori su ti koji unose snagu ili slabost u nas.

Naše riječi su valuta i imaju vrijednost u kraljevstvu vjere. Naše nas riječi hvataju u zamku i drže nas u ropstvu, ili nas oslobađaju i postaju snažne kako u našim, tako i u životima drugih.

Ono što ispovijedamo našim usnama jest ono što u stvarnosti dominira našim nutarnjim bićem.

Mi nesvjesno ispovijedamo ono što vjerujemo.

Ako govorimo bolest, to je zato što vjerujemo u bolest. Ako govorimo o slabosti i neuspjehu, to je zato što vjerujemo u slabost i neuspjeh.

Začuđuje je koliko ljudi stavljaju vjeru u krive stvari.

Oni čvrsto vjeruju u rak, čireve na želucu, tuberkulozu i ostale neizlječive bolesti. Njihova vjera u bolest je toliko snažna da posve gospodari njima i vlada njima. Oni postaju apsolutni robovi.

Oni stiču naviku ispovijedanja vlastitih slabosti i njihova ispovijest dodatno osnažuje njihovu slabost. Oni ispovijedaju nedostatak vjere i ispunjeni su sumnjom.

Oni ispovijedaju vlastite strahove i postaju još ustrašeniji. Oni ispovijedaju strah od bolesti i njihova bolest raste pod takvom ispovijesti.

Oni ispovijedaju vlastitu nedostatnost i tako izgrađuju osjećaj nedostatnosti koji prožima njihove živote.

Kada shvatimo da se nikad ne izdižemo iznad onog što ispovijedamo, dolazimo do mjesta gdje nas Bog može početi koristiti.

Ispovijedaj da su te Njegove rane iscijelile; drži se svoje ispovijesti i nijedna bolest ne može opstati pred Tobom.

Shvaćali mi ili ne, mi sijemo riječi, kao što je i Isus rekao u evanđelju po Luki 8,11: ”Sjeme je riječ Božja.” “Iziđe Sijač da sije. Sjeme koje je sijao je riječ Božja.”

To je sjeme koje trebamo sijati. Drugi siju sjeme osjetilnog znanja, sjeme straha i sumnje.

Onda kada ispovijedamo riječ Božju i odlučno naglašavamo da su nas “Njegove rane iscijelile” ili “Moj Bog priskrbljuje za svaku moju potrebu.(Fil 4,9)”, i čvrsto se držimo vlastite ispovijesti tada vidimo naše oslobođenje.

Naše riječi rađaju vjeru ili sumnju u drugima.

Otk 12,11 tvrdi: “A oni ga pobijediše krvlju Jaganjčevom i riječju svoga svjedočanstva”.

Oni su ga pobijedili riječju Božjom koja je bila u njihovom svjedočanstvu. Oni su pobijedili Đavla sa riječima.

Većinu bolesnih koje je Isus liječio za vrijeme svog javnog djelovanja, liječio je riječima.

Bog je svemir stvorio riječima.

Isus je rekao: “Vjera te tvoja iscijelila.”

Rekao je mrtvom Lazaru: ” Lazare iziđi!” Njegova je riječ uskrisivala mrtve.

Sotona se pobjeđuje riječima, njegova moć se uništava riječima.

Naše usne postaju sredstvo prenošenja Božjeg oslobođenja sa neba do ljudskih potreba na zemlji.

Mi koristimo riječ Božju. Mi šapćemo: “U Isusovo ime demone iziđi iz njega.”

Isus je rekao: “U moje će ime izgoniti demone, u moje Ime će polagati ruke na bolesnike i bit će im dobro.”

Sve sa riječima.