---

tags: 
  - duhovnost 
  - zrelost 
ključne riječi:
id:
datum:
komentar: 
---
<!-- Iz dokumenta o patnji ODS

-->
→[📝Vjera, učeništvo i tajne kraljevstva](Vjera,%20učeništvo%20i%20tajne%20kraljevstva.md)

Božje milost je besplatna no učeništvo nije. Kršćanska zrelost je zahtjevna.  Cijena učeništva se  plaća krvlju - vlastitom.  Učeništvo traži ne samo predanost, pobožnost i sve ono što spada u redovit krćanski život nego i znatno više - slomljenost pred Bogom:

> 29Tko je slab, a ja da ne budem slab? Tko se sablažnjuje, a ja da ne izgaram? (2Cor 11:29-30)

>Najradije ću se dakle još više hvaliti svojim slabostima da se nastani u meni snaga Kristova. (2Cor 12:9)

Biti slomljen pred Bogom je zahtjevno, ali nužno. Slomljenost znači predanosti i odsutnost vlastitog ega. Slomljenost je oblik prokušanost, strpljivosti, dugotrpljivosti, poniznosti i ljubavi. Slomljenost je oblik ustrajnosti koja je prošla kroz oganj kušnje i koja je usprkos svemu i dalje ustrajala. I ta slomljenost nije nešto što bi čovjek mogao sam sebi dati vlastitim snagama. Za nju je potrebno vrijeme. Zapravo ta slomljenost nije niti nešto što bi čovjek mogao i željeti. To je djelo koje sam Bog vrši nad čovjekom i čemu se čovjek po svojoj naravi opire. Slomljenost je tamna noć, duhovna smrt.

> Za to sam triput molio Gospodina, da odstupi od mene. A on mi reče: 9"Dosta ti je moja milost jer snaga se u slabosti usavršuje." (2Cor 12:8-9)

I koliko god slomljenost protivna našoj naravi ona je nužna, čak presudna. Jer na kraju krajeva i nama i svima ostalima mora biti očito da:

> To pak blago imamo u glinenim posudama da izvanredna ona snaga bude očito Božja, a ne od nas. (2Cor 4:7)

Na kraju krajeva slomljenost nije ništa drugo nego biti na sliku Kristovu i sudjelovanje u patnjama Kristovim.

> 24Radujem se sada dok trpim za vas i u svom tijelu dopunjam što nedostaje mukama Kristovim za Tijelo njegovo, za Crkvu. (Col 1:24)

Što nedostaje Kristovim mukam? Ništa osim ljudi koji su umrli samima sebi i koji žive za Krista. Bez takvih ljudi plodovi Kristovog križa se ne mogu očitovati jer ih nema tko očitovati. Zato je Kristov križ poziv i nama da sudjelujemo u mukama njegovog poslanja.

> 15Gospodin mu odvrati: "Pođi jer on mi je oruđe izabrano da ponese ime moje pred narode i kraljeve i sinove Izraelove. 16Ja ću mu uistinu pokazati koliko mu je za ime moje trpjeti." (Acts 9:15-16)

Tko voli nek izvoli!